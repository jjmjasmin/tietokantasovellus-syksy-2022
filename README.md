# Maailmanmatkaaja

"Maailmanmatkaaja" -sovellus antaa matkustuksesta kiinnostuneille ihmisille mahdollisuuden jakaa omia kokemuksiaan ja löytää muiden käyttäjien postauksien ja arvostelujen perusteella heidän seuraavat matkakohteensa. 

Sovelluksen käytössä tulee olemaan World Cities Database(https://simplemaps.com/data/world-cities), jonka tietokantatiedostossa on koottuna 43 000 maailman kaupungeista. Koska kyseessä on ilmaisversio tietokannasta, siinä ei ole kaikkia maailman kaupunkeja, mutta tämän sovelluksen käyttötarkoituksia varten tarpeeksi.


Sovelluksen ominaisuuksia ovat seuraavat:

- Käyttäjä voi luoda tilin, jolloin käyttäjä määrittelee salasanan, sovelluksessa muille näkyvän nimimerkin sekä valinnaisesti syntymäpäivän, kiinnostuksen kohteet ja kotikaupungin. Näitä tietoja käyttäjä voi päivittää oman profiilin alla.
- Käyttäjä voi kirjautua sisään ja ulos tililtään ja halutessaan myös poistaa sen, jolloin kaikki tilin tiedot ja postaukset poistetaan
- Käyttäjä voi lisätä henkilökohtaiselle matkustuslistalle kaupunkeja joissa on käynyt ja sovellus hyödyntää tietokantaa "World Cities Database" tunnistamaan maan johon kaupunki kuuluu ja lisäämään sen myös matkustettujen maiden listalle.
- Jokaisen listapäivityksen yhteydessä käyttäjä voi antaa arvostelun matkastaan asteikolla 1-5 tähteä, sekä jakaa kommenttikenttään arvostelun kannalta tärkeitä perusteluja, kuten mikä oli hyvä tai huono puoli kohteesta.
- Jos käyttäjä on matkustanut useamman kerran listalla jo valmiiksi olevaan kaupunkiin, voi uudella listalisäyksellä päivittää arvostelua ja kommentoida muutosta. Tällöin näkee myös vanhat arvostelut ja voi verrata aikaisempia matkoja samaan kohteeseen.
- Käyttäjällä on myös lista kaupungeista, joihin haluaa matkustaa. Näitä voi lisätä omalle listalle manuaalisesti tai näkemällä julkaisupalstalla toisen käyttäjän listapäivitys maasta, johon haluat arvostelun perusteella matkustaa ja lisätä sen suoraan postauksesta omalle listalle. Tällöin alkuperäinen postaus, joka motivoi toista käyttäjää lisäämään kohteen heidän omalle listalleen, saa tykkäyksen.
- Postauksien alle toiset käyttäjät voivat antaa kommentteja tai kysymyksiä, joihin postauksen tekijä voi vastata. Kommenttikenttä ja lista kommenteista näkyy kun postauksen avaa. Julkaisupalstalla ainoastaan näkyy kommenttien lukumäärä, jos niitä on jätetty.
- Julkaisupalstalla näkyvät postaukset ovat uusin ensin järjestyksessä ja julkaisupalstaa voi myös katsella käyttäjä, joka ei ole luonut tiliä, mutta tällöin julkaisuille ei voi antaa tykkäyksiä tai kommentteja.
- Käyttäjä voi halutessaan poistaa omia postauksiaan, jolloin poistuvat myös postaukseen liitetyt kommentit.
- Käyttäjä voi avata toisen käyttäjän profiilin, josta löytää kaikki tämän käyttäjän postaukset. Profiilista näkee kuinka monessa kaupungissa ja maassa käyttäjä on matkustanut yhteensä ja myös jos käyttäjä oli lisännyt tililleen lisätiedoiksi syntymäpäivää, kotimaata tai kiinnostuksen kohteita. 
- Käyttäjä voi seurata toista käyttäjää profiilin kautta tai suoraan postauksesta. Tätä hyödyntäen on julkaisupalstaa mukauttava vaihtoehto, jolloin näkee vain postaukset niiltä käyttäjiltä joita seuraa. Seurauksen voi myös poistaa.
- Tavallisen käyttäjän lisäksi on pääkäyttäjiä, ketkä pystyvät poistamaan postauksia tai tilejä, jos nämä ovat haitallisia yhteisölle.
